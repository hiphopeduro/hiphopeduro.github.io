Daca studiem suficient de profund istoria si evolutia Hip Hop-ului, ajungem la un nivel de intelegere unde devine clara dimensiunea social-pedagogica a culturii si valoarea sa pentru pedagogie si educatie, in spiritul valorilor democratiei (!).
Dimensiunea sociala se refera in primul rand la ideea de comunitate – un concept foarte important din cadrul culturii, prezent in diverse forme: in primul rand, Hip Hop-ul s-a nascut in mijlocul comunitatii – in asa numitele block-parties, in anii 70, in Bronx. Chypher-ul (cercul de dans din breakdance) poate fi privit tot ca forma de comunitate, pentru ca dansatorii stau in cerc si unul cate unul merge in mijloc, danseaza, primeste aprecierea celorlalti (prin aplauze), dupa care revine in cerc si cedeaza locul din centrul cercului altcuiva. Ideea de “crew” (echipa) – tot o forma de comunitate - este esentiala in lumea graffiti si in breakdance. Impacarea diverselor grupuri rivale de tineri (gangs) prin Zulu Nation este, de asemenea, un exemplu de activism in comunitate, un fel de community organizing, in jurul ideii de a aduce reconciliere si pace.
In acelasi timp, individualitatea, autenticitatea fiecaruia sunt nu doar apreciate, ci si importante in cultura Hip Hop: indiferent daca esti MC, DJ, breaker ori “doar” fan al culturii, este apreciat cand ai stilul tau, prin limbajul folosit, inclusiv limbajul corporal, prin vestimentatie si aparitie, dar si prin felul in care sustii comunitatea. Prin urmare, in Hip Hop ideea de comunitate este la fel de importanta ca cea de individualitate.
La un nivel mai adanc, HH este o miscare de justitie sociala, care are legatura cu contextul social in care s-a nascut Hip Hop-ul si cu raspandirea sa in societate. Pedagogul Unlearn The World de la asociatia “Hip Hop For Change” din USA defineste, printe altele HH, ca “o miscare de justitie sociala, in sensul unei distributii juste a bunastarii, oportunitatilor si privilegiilor dintr-in societate.”
Cu metodele didactice potrivite, ideile de mai sus despre istoria si elementele culturii pot fi folosite de exemplu in educatia civica, pentru a discuta ideea de comunitate si cerceta interesul elevilor si tinerilor de a se implica activ in comunitatea din care provin – un subiect relevant pentru orice societate democratica. De exemplu, versuri de piese rap pot fi folosite pentru a discuta  intr-un spirit critic cu elevii si tinerii subiecte social-politice actuale, cum ar fi: saracia, coruptia, atitudinea fata de politica si politicieni, sexism, clasism, rasism, homofobie, extremism, migratie, minoritati, diversitate, protectia mediului inconjurator, rolul bisericii in societate, libertatea de gandire, traume transgenerationale, depresie, dependenta de droguri s.a. Prin urmare, o piesa de rap are rolul de a initia o discutie, de a trezi interesul copiilor sau tinerilor pentru anumite subiecte complexe. Important si absolut necesar este ca pedagogul sa faca o selectie potrivita a pieselor si sa modereze discutia in spiritul valorilor democratice. In Romania, un artist cunoscut pentru poeziile sale socio-politice este actorul si rapper-ul Cosmin Dominte, cu numele de artist Jazz 8, autor al seriei de poezii “Ganduri” intre anii .., in care adreseaza diverse subiecte socio-politice din societatea romaneasca. Alti artisti din rap-ul romanesc care au texte cu un continut socio-politic interesant pentru discutii cu elevi sunt, printe altii: Norzeatic cu piesa “Rosia Montana”, F.Charm, cu piesa “Egalitate”, xxxxx
O alta caracteristica a culturii, care poate fi valorizata intr-un context pedagogic este practica numita sampling, respectiv remix. “A luat tot ce era la dispozite si l-a reformat intr-un mod nou, fenomenal” (Unlearn The World). “Hip Hop didn’t invent anything, it reinvented EVERYTHING!”/ “Hip Hop-ul nu a inventat nimic, a reinventat TOTUL!”-Grand Master Caz, Cold Crush Crew. Ideea de a crea ceva din nimic - “We created something from nothing”
In spatele acestei practici sta ideea de a refolosi resursele care deja exista, prin urmare o discutie despre sampling-ul din Hip Hop poate fi folosita de un pedagog atunci cand vorbeste despre protectia mediului inconjurator, resurse limitate si dezvoltare sustenabila, dar si la cursurile in care se promoveaza creativitatea si ideea de a crea ceva nou din resurse limitate. Exemplu de piesa rap romanesc cu un sample
In plus, cultura Hip Hop poate fi aplicata intr-un context pedagogic, pentru educatia competentelor sociale (necesare intr-o democratie) si a abilitatilor lingvistice si muzicale ale copiilor si tinerilor. Exemple in acest sens sunt prezentate in cele ce urmeaza. 
