Cui se adreseaza acest text si de ce l-am scris?

In august 2023 Hip Hop-ul a implinit 50 de ani de la aparitia sa si este azi cea mai populara si influenta cultura a tinerilor – pe plan global. Deja aceasta informatie ar trebui sa trezeasca interesul oricarui pedagog care lucreaza cu copiii sau tineri. Un alt aspect pentru care Hip Hop-ul mi se pare valoros pentru lumea in care traim este componenta sa democratica. Prin anumite valori, practici si ritualuri, pe care le voi explica in paginile urmatoare, cultura Hip Hop este democratica in esenta ei, dimensiunea sociala – comunitatea – are un rol central: participarea la activitatile comunitatii si propria contributie la comunitate. Tinand cont de acest lucru, sunt convinsa ca ideologia Hip Hop poate fi valorificata in educatie pentru a promova un spirit democratic si solidar in randul copiilor si tinerilor. Intr-o lume in care ura devine tot mai prezenta, aceasta sarcina a educatiei devine cu atat mai importanta.
Multi oameni inca au o o perceptie limitata despre ce este Hip Hop-ul: de multe ori conceptul este redus in mod gresit la muzica rap, insa vorbim despre o intreaga cultura, bazata pe anumite valori, principii, elemente si ritualuri culturale, sociale si artistice. 
Incepand cu anii 2000 Hip Hop-ul si-a gasit vocea si in domeniul educatiei si pedagogiei, tot in tara in care a aparut, SUA. De atunci, “pedagogia Hip Hop” s-a raspandit si in Europa, a devenit un subiect bine ancorat in cercetarea academica si in educatia formala si non-formala. In Berlin, orasul in care traiesc, workshop-urile de rap, breakdance sau graffiti au devenit intre timp aproape o normalitate in multe scoli.
Pedagogia Hip Hop se refera la o anumita abordare pedagogica, ce se inspira din principiile si practicile culturii Hip Hop, in ceea ce priveste metodele didactice, subiectele abordate, activitatile desfasurate cu copiii/tinerii, elatia elev-profesor, dinamica de grup si alte aspecte.
Textul de fata ofera o introducere scurta in acest concept si se adreseaza publicului larg, si mai ales persoanelor care desfasoara activitati social-pedagogice cu copii si tineri, fie in cadrul scolii, fie in afara ei: cadre didactice, asistenti sociali, activisti, artisti etc. 
In Romania exista initiative pedagogice Hip Hop, insa la momentul actual vorbim despre proiecte punctuale, care nu primesc inca atentia pe care ar merita-o. In plus, nu exista inca literatura de specialitate in limba romana si probabil pedagogia Hip Hop nu este subiect de discutie nici in institutii, nici in cancelarie, doar in cazuri exceptionale.
Am incercat sa scriu un text cat de scurt posibil, cu mentiunea ca lucrez la o platforma online in care o sa tratez materia pe larg. Nu este un text stiintific, prin urmare nici limbajul ales nu este unul academic. Sursele de inspiratie sunt diverse: articole si lucrari stiintifice din literatura vestica de specialitate, experienta practica din activitatea mea de pedagog social intr-un ONG in Berlin (din 2012 pana in prezent), material video din mediul online distribuit pe platforme educationale s.a..  
In textul de mai jos sunt tratate urmatoarele aspecte:
1.	Aparitia si evolutia culturii Hip Hop. [Cele 5 elemente si Ideologia culturii Hip Hop](elemente-ideologie.md)
2.	[Ideologia culturii Hip Hop](ideologie.md) si ce valoare are ea pentru educatie si pedagogie 
3.	Metode didactice din pedagogia Hip Hop. Exemple 
4.	Surse de inspiratie pentru acest text
